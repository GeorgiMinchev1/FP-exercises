# Задача 1. Цена за транспорт 1
Направете програма на Haskell, която изчислява колко гориво ще са нужни и колко ще струва едно пътуване.
Входни данни (потребител):
- разстояние в километри (Distance) – ако се въведе отрицателна стойност → да се приема за 0.
- среден разход на автомобила в литри на 100 km (ConsumptionLPer100km) -  Ако се въведе стойност ≤ 0 → да се приема за 0 (няма смисъл от отрицателен или нулев разход).
- цена на горивото за литър (PricePerLiter) -  ако се въведе отрицателна стойност → да се приема за 0.
Изходни данни:
- гориво, което ще бъде необходимо (литри)( FuelNeeded)
- обща цена за горивото(TotalCost)

# Задача 2. Цена за транспорт_2
Студент трябва да пропътува n километра. Той има избор измежду три вида транспорт:
- Такси. Начална такса: 0.70 лв. Дневна тарифа: 0.79 лв. / км. Нощна тарифа: 0.90 лв. / км.
- Автобус. Дневна / нощна тарифа: 0.09 лв. / км. Може да се използва за разстояния минимум 20 км.
- Влак. Дневна / нощна тарифа: 0.06 лв. / км. Може да се използва за разстояния минимум 100 км.
Напишете програма, която въвежда броя километри n и период от деня (ден или нощ) и изчислява цената на най-евтиния транспорт.
Вход:
От конзолата се четат два реда:
- Първият ред съдържа числото n – брой километри – цяло число в интервала [1…5000].
- Вторият ред съдържа дума “day” или “night” – пътуване през деня или през нощта.
Изход:
Да се отпечата на конзолата най-ниската цена за посочения брой километри.
Примерен вход и изход

| Вход         | Изход | Обяснения                                                                                                                                                                      |
|--------------|-------|--------------------------------------------------------------------------------------------------------------------------------------------------------------------------------|
| 5<br>day     | 4.65  | Разстоянието е под 20 км може да се ползва само такси. Началната такса е 0.70 лв. Понеже е през деня, тарифата е 0.79 лв. / км. С такси цената е: 0.70 + 5 * 0.79 = 4.65 лв.   |
| 7<br>night   | 7     | Разстоянието е под 20 км може да се ползва само такси. Началната такса е 0.70 лв. Понеже е през нощта, тарифата е 0.90 лв. / км. С такси цената е: 0.70 + 7 * 0.90 = 7.00 лв.  |
| 25<br>day    | 2.25  | Разстоянието е над 20 км може да се ползва автобус, но не може да се ползва влак. Автобусът е най-евтиния възможен вариант. С автобус цената е: 25 * 0.09 = 2.25 лв.           |
| 180<br>night | 10.8  | Разстоянието е над 100 км може да се ползва влак. Влакът е най-евтиният възможен вариант за пътуване. С влак цената е: 180 * 0.06 = 10.80 лв.                                  |



	
# Задача 3. Тръби в басейн
Басейн с обем V има две тръби от които се пълни. Всяка тръба има определен дебит (литрите вода минаващи през една тръба за един час). Работникът пуска тръбите едновременно и излиза за N часа. Напишете програма, която изкарва състоянието на басейна, в момента, когато работникът се върне. 
Вход
От конзолата се четат четири реда:
- Първият ред съдържа числото V – Обем на басейна в литри – цяло число в интервала [1…10000].
- Вторият ред съдържа числото P1 – дебит на първата тръба за час – цяло число в интервала [1…5000].
- Третият ред съдържа числото P2 – дебит на втората тръба за час– цяло число в интервала [1…5000].
- Четвъртият ред съдържа числото H – часовете които работникът отсъства – число с плаваща запетая в интервала [1.0…24.00]
Изход
Да се отпечата на конзолата едно от двете възможни състояния:
- До колко се е запълнил басейна и коя тръба с колко процента е допринесла. Всички проценти се свеждат до цяло число (без закръгляне).
   - "The pool is [x]% full. Pipe 1: [y]%. Pipe 2: [z]%."
- Aко басейнът се е препълнил – с колко литра е прелял за даденото време, число с плаваща запетая
   - "For [x] hours the pool overflows with [y] liters."
** Имайте предвид, че поради свеждането до цяло число се губят данни и нормално сборът на процентите да е 99%, а не 100%.**
Примерен вход и изход

| Вход                     | Изход                                             | Обяснения                                                                                                                                                                                                                        |
|--------------------------|---------------------------------------------------|----------------------------------------------------------------------------------------------------------------------------------------------------------------------------------------------------------------------------------|
| 1000<br>100<br>120<br>3  | The pool is 66% full. Pipe 1: 45%. Pipe 2: 54%.   | За 3 часа: Първата тръба е напълнила – 300 л. Втората тръба е напълнила – 360 л. Общо – 660 л. < 1000 л. => 66% са запълнени. Първата тръба е допринесла с 45% (300 от 660 л.).Втората тръба е допринесла с 54% (360 от 660 л.). |
| 100<br>100<br>100<br>2.5 | For 2.5 hours the pool overflows with 400 liters. | За 2.5 часа: Първата тръба е напълнила – 250 л. Втората тръба е напълнила – 250 л. Общо – 500 л. > 100 л. => 400 л. са преляли.                                                                                                  |



# Задача 4. Зеленчукова борса
Градинар продавал реколтата от градината си на зеленчуковата борса. Продава зеленчуци за N лева на килограм и плодове за M лева за килограм. Напишете програма, която да пресмята приходите от реколтата в евро ( ако приемем, че едно евро е равно на 1.94лв).
Вход
От конзолата се четат 4 числа, по едно на ред:
- Първи ред – Цена за килограм зеленчуци – число с плаваща запетая
- Втори ред – Цена за килограм плодове – число с плаваща запетая
- Трети ред – Общо килограми на зеленчуците – цяло число
- Четвърти ред – Общо килограми на плодовете – цяло число
Ограничения: Всички числа ще са в интервала от 0.00 до 1000.00
Изход
Да се отпечата на конзолата едно число с плаваща запетая: приходите от всички плодове и зеленчуци в евро.
Примерен вход и изход

| Вход                           | Изход            | Обяснения                                                                                                                |
|--------------------------------|------------------|--------------------------------------------------------------------------------------------------------------------------|
| 0.194 <br>19.4<br>10<br>10<br> | 101              | Зелечуците струват – 0.194лв. * 10кг. = 1.94лв. Плодовете струват – 19.4лв. * 10кг.  = 194лв. Общо – 195.94лв. = 101евро |
| 1.5 <br>2.5 <br>10 <br>10 <br> | 20.6185567010309 |                                                                                                                          |




# Задача 5. Навреме за изпит
Студент трябва да отиде на изпит в определен час (например в 9:30 часа). Той идва в изпитната зала в даден час на пристигане (например 9:40). Счита се, че студентът е дошъл навреме, ако е пристигнал в часа на изпита или до половин час преди това. Ако е пристигнал по-рано повече от 30 минути, той е подранил. Ако е дошъл след часа на изпита, той е закъснял. Напишете програма, която въвежда време на изпит и време на пристигане и отпечатва дали студентът е дошъл навреме, дали е подранил или е закъснял и с колко часа или минути е подранил или закъснял.
Вход
От конзолата се четат 4 цели числа (по едно на ред):
- Първият ред съдържа час на изпита – цяло число от 0 до 23.
- Вторият ред съдържа минута на изпита – цяло число от 0 до 59.
- Третият ред съдържа час на пристигане – цяло число от 0 до 23.
- Четвъртият ред съдържа минута на пристигане – цяло число от 0 до 59.
Изход
На първият ред отпечатайте:
- “Late”, ако студентът пристига по-късно от часа на изпита.
- “On time”, ако студентът пристига точно в часа на изпита или до 30 минути по-рано.
- “Early”, ако студентът пристига повече от 30 минути преди часа на изпита.
Ако студентът пристига с поне минута разлика от часа на изпита, отпечатайте на следващия ред:
- “mm minutes before the start” за идване по-рано с по-малко от час.
- “hh:mm hours before the start” за подраняване с 1 час или повече. Минутите винаги печатайте с 2 цифри, например “1:05”.
- “mm minutes after the start” за закъснение под час.
- “hh:mm hours after the start” за закъснение от 1 час или повече. Минутите винаги печатайте с 2 цифри, например “1:03”.
Примерен вход и изход

| Вход                 | Изход                                |
|----------------------|--------------------------------------|
| 9<br>30<br>9<br>50   | Late. 20 minutes after the start.    |
| 9<br>00<br>8<br>30   | On time. 30 minutes before the start |
| 16<br>00<br>15<br>00 | Early. 1:00 hours before the start.  |

 
| Вход                 | Изход                               |
|----------------------|-------------------------------------|
| 9<br>00<br>10<br>30  | Late. 1:30 hours after the start    |
| 14<br>00<br>13<br>55 | On time. 5 minutes before the start |
| 11<br>30<br>8<br>12  | Early. 3:18 hours before the start  |


| Вход                 | Изход                              |
|----------------------|------------------------------------|
| 10<br>00<br>10<br>00 | On time.                           |
| 11<br>30<br>10<br>55 | Early. 35 minutes before the start |
| 11<br>30<br>12<br>29 | Late. 59 minutes after the start   |


